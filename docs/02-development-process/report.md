# Metodologia di sviluppo
## Scrum
Abbiamo utilizzato la metodologia di sviluppo _Agile_, nello specifico è stata adottata la variante _Scrum_.
Il processo è dunque iterativo, ovvero suddiviso in _sprint_, e incrementale, infatti durante ogni sprint vengono aggiunte funzionalità o raffinate le funzionalità esistenti.
### Product backlog
Il _product backlog_ è uno strumento tipico di _Scrum_, si tratta di una tabella di sviluppo del prodotto, infatti contiene una lista delle feature relative all'utente, ordinata per priorità.
Per ogni feature è presente, oltre alla priorità, la stima della dimensione, rappresentata in punti che vengono "consumati" durante i vari sprint.
Il _product backlog_ è aggiornato durante il processo di sviluppo, nello specifico durante ogni sprint planning.
### Sprint
Uno _sprint_ è una singola iterazione del processo di sviluppo. All'inizio di ogni sprint viene fatto lo _sprint planning_ durante il quale viene definito lo _sprint backlog_.
Le attività che segnano la fine di uno sprint e l'inizio del successivo sono:
- _sprint review_: analisi del lavoro svolto durante lo sprint precedente
- _sprint retrospective_: valutazione del processo di sviluppo ed eventuali proposte di miglioramento 
- _refinement del product backlog_: eventuali migliorie o correzioni da apportare al product backlog
- _sprint planning_: produzione di uno _sprint backlog_ e selezione delle feature che lo comporranno, bilanciando il carico di lavoro tra sprint
Durante uno sprint vengono svolti dei meeting periodici per aggiornarsi sul progresso dello sviluppo del progetto.
Ogni sprint è stato strutturato per durare indicativamente due settimane, in modo da garantire ai membri del gruppo flessibilità lavorativa, stimando 15-17 ore di lavoro a testa.
#### Sprint backlog
Uno _sprint backlog_ è una tabella in cui vengono registrate le feature, e i task che le compongono, che devono essere sviluppati durante lo _sprint_.
Nello _sprint backlog_ vengono inoltre specificati i membri del gruppo che si occupano delle varie parti in modo che il carico di lavoro risulti bilanciato.



[Torna all'indice](../report.md) | [Vai ad Analisi del sistema e requisiti](../03-requirements/report.md)